# JavaScript

{% hint style="info" %}
**Dokumentasjon fra MDN:** [What is JavaScript](https://developer.mozilla.org/en-US/docs/Learn/JavaScript/First_steps/What_is_JavaScript) - et nybegynnerkurs i J[S](http://exploringjs.com/impatient-js/toc.html)

* [JavaScript for impatient programmers](http://exploringjs.com/impatient-js/toc.html) - en bok som går gjennom JavaScript raskt og forklarer det meste man trenger å vite om JavaScript på en enkel måte  \(halve boken gratis på nett\)
* [Eloquent Javascript](http://eloquentjavascript.net/) - en bok om JavaScript og programmering \(gratis på nett\)
{% endhint %}

JavaScript \(JS\) er programmeringsspråket vi bruker for å implementere komplekse ting på nettsider, det vil si sider som gjør mer enn bare å vise statisk informasjon. I korte trekk har JS veldig få begrensninger og er veldig utvidbart, noe som har ført til en haug med [rammeverk](https://bekk.gitbook.io/web-intro/grunnleggende-webutvikling/cover-3/11-rammeverk), nye måter å tenke på og stor innovasjon.

Hvis du hører begrepet _Vanilla JS_, er det [en referanse til vanlig JavaScript](https://stackoverflow.com/questions/20435653/what-is-vanillajs) slik den er definert i standardene, uten noen tilhørende rammeverk. Forøvrig er det verdt å merke seg at selv om JavaScript har _Java_ i navnet sitt, har det ikke noe med programmeringsspråket Java å gjøre, eller menneskene som lagde det. Bakgrunnen for navnevalget lå mer i at Java var skikkelig hot da JS ble laget. JavaScript har forøvrig en broket og interessant [historie](https://en.wikipedia.org/wiki/JavaScript), som man kan sette seg inn i for å lære mer om hvordan JavaScript har utviklet seg til det det er i dag.

Når man begynner å jobbe med JavaScript, kommer man også fort over begrepet _EcmaScript_. Det er egentlig to sider av samme sak, men EcmaScript kan ses på som [standarden](10-ecmascript.md), og JavaScript språket som implementerer denne.

{% hint style="info" %}
**Tips!**

JavaScript kan [skrus av i nettleseren](https://productforums.google.com/forum/#!msg/chrome/BYOQskiuGU0/5PRO2P-1WWwJ). Men siden de aller fleste nettsider i dag bruker JS, kan sidene du besøker slutte å fungere eller oppføre seg uventet. Som regel pleier man å legge inn en [noscript](https://developer.mozilla.org/en-US/docs/Web/HTML/Element/noscript)-tag i HTML-koden for å si fra til brukerne sine om at de må ha JavaScript på for at siden skal fungere som normalt:

`<noscript>Nettleseren din støtter ikke JavaScript :(</noscript>`
{% endhint %}

